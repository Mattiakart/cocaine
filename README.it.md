<p align="center"><img src="docs/icona.png" width="128" alt="Icona di Cocaine"></p>

<h1 align="center">Cocaine</h1>

<p align="center"><b>Tiene sveglio il Mac, anche col coperchio chiuso.</b><br>
Una piccola app gratuita e open source per la barra dei menu di macOS.</p>

<p align="center"><img src="docs/demo.gif" width="360" alt="La bustina nella barra dei menu si riempie quando Cocaine si attiva"></p>

🇬🇧 [Read in English](README.md)

- **Bustina piena = attivo.** Il Mac non va in stop, nemmeno col coperchio chiuso. Funziona anche su Apple Silicon,
  senza componenti aggiuntivi da installare.
- **Bustina vuota = spento.** Il Mac si comporta normalmente.
- **Parla la tua lingua:** italiano, inglese, cinese (semplificato e tradizionale), spagnolo, francese, tedesco e giapponese.
  Segue la lingua del Mac (altrimenti l'inglese), oppure la scegli dal menu 🌐 nel pannello.
- **Luminosità.** Mentre è attivo, può abbassare lo schermo integrato al livello che scegli dopo qualche minuto di
  inattività. Lo schermo non si spegne mai del tutto, e torna com'era appena tocchi tastiera o trackpad.

<p align="center"><img src="docs/pannello.png" width="340" alt="Il pannello di Cocaine"></p>

Richiede macOS 14 (Sonoma) o successivo. Funziona su Mac Apple Silicon e Intel, pesa circa 600 KB, è gratis.

## Download

Scarica l'ultimo **.dmg di Cocaine** dalla pagina [Releases](../../releases/latest), oppure con Homebrew:

```
brew install --cask mattiakart/tap/cocaine
```

## Installazione

1. Apri il `.dmg` e trascina **Cocaine** in **Applicazioni**.
2. Aprila. macOS la blocca, perché l'app non è firmata da uno sviluppatore registrato presso Apple:
   vai in **Impostazioni di Sistema → Privacy e sicurezza** e clicca **"Apri comunque"**. Serve solo la prima volta.
3. Al primo avvio Cocaine chiede la **password di amministratore**, una volta sola. Le serve il permesso di
   cambiare un'unica impostazione di sistema: `pmset disablesleep`, quella che impedisce lo stop.

## Da sapere

- Mentre Cocaine è attivo il Mac **non si blocca da solo**, anche col coperchio chiuso: bloccalo con ⌃⌘Q.
- A batteria e col coperchio chiuso il Mac continua a consumare, e non va in stop nemmeno con la batteria quasi scarica.
- Quando apri l'app, Cocaine si attiva, e quando la chiudi si disattiva. Vale per **Esci**, ⌘Q, la disconnessione e lo spegnimento.

## Disinstallazione

Spegni Cocaine, esci dall'app, spostala nel Cestino, poi nel Terminale:

```
sudo rm /etc/sudoers.d/cocaine
```

Se l'hai installata con Homebrew: `brew uninstall --cask --zap cocaine` fa tutto da solo. Senza `--zap`
restano la regola sudo e le impostazioni, così `brew upgrade` non ti chiede la password a ogni aggiornamento.

## Come funziona

- `pmset -a disablesleep 1` impedisce lo stop, anche a coperchio chiuso. L'app installa una regola sudo che
  permette senza password **solo** i due comandi `pmset -a disablesleep 1` e `pmset -a disablesleep 0`.
- Mentre è attivo, `caffeinate -d` tiene acceso lo schermo.
- La luminosità è gestita con le API DisplayServices di macOS.

Codice: `main.swift` (app per la barra dei menu, Swift/SwiftUI) e `cocaine.zsh` (lo script "motore").
Per compilare: `./build.sh --dmg`.

## Licenza

MIT: vedi [LICENSE](LICENSE).
